+++
title = "Gids: de perfecte studeerlaptop"
date = 2018-06-20T10:15:17
math = false
highlight = false
draft = true
tags = ["technology"]
+++

Tijdens je studies heb je een laptop nodig. Hoe ga je anders je dagen verspillen
met naar Netflix te kijken en je Facebook te checken? Om dan tussendoor snel
papers te kunnen schrijven, te studeren en practica te maken, moet hij mee
werken, altijd paraat staan en aan de snelheid van het licht doen wat je'm
vraagt.

Is het logisch dat je dan op zoek zou gaan naar een laptop die *echt goed* is in
wat hij moet doen?

**ProTip™** Kijk niet naar wat ze in de winkel aanbieden. Je wil niet de
computer kiezen die in de rekken staat te blinken omdat ze winstgevend is---je
wil de laptop die alles heeft wat je nodig hebt, en niet meer.

Computerfabrikanten zetten een hele hoop *'cijfertjes'* in de kijker zodat je goed
kan zien welke meer giga-dinges heeft dan de andere maar zoals je hier zal
lezen, zijn die voor de meeste mensen gewoon niet zo belangrijk.

Lees dit en je kent de principes, de fundamenten om een laptop te kiezen waar je
op verliefd gaat worden.

{{% toc %}}



# Een laptop voor studenten

Laten we beginnen met een verlanglijstje op te stellen. Wat is belangrijk en in
welke volgorde? Deze neem ik in acht voor de rest van onze discussie.

1. *Prijs.* Ik moet nog geld hebben om uit te gaan hè!
2. *Opstartsnelheid.* Je zal je computer regelmatig in en uit je tas halen. Hij
   moet snel in gang schieten en programma's kunnen opstarten zonder dat je moet
   wachten.
2. *Multitasken.* Twintig tabbladen voor research, Facebook en YouTube; een
   Word-document of drie en misschien nog iets als R Studio voor je
   statistiek---het moet allemaal samen kunnen draaien en wisselen tussen
   programmas moet vlot gaan.
3. *Draagbaarheid.* De meeste mensen hebben geen zin om een giga-laptop mee te
   dragen. Niet veel groter dan een A4'tje, alsjeblieft.
   
   

# Geheimen uit de computerwetenschappen

Heb je ook soms dat gevoel dat computers trager zijn aan het worden in plaats
van sneller? Hoe komt het dan dat iedereen de hele tijd zit te zeggen dat deze
nieuwe laptops zo snel zijn?

Diep binnenin de siliciumverbindingen zitten een paar details verstopt over hoe
een computer echt werkt. Normaal gezien leer je dit pas wanneer je
computerwetenschappen studeert maar ik heb dat al voor jou gedaan. Met deze
inzichten krijg je een veel beter idee van *waarom* een computer snel of traag
is.

*Processors zijn te snel.* De processor maakt alle berekeningen: hij beslist wat
je ziet op je scherm en wat er precies moet gebeuren. Processors zijn snel.
Supersnel. Als in 10 miljard berekeningen per seconde. Je kan niet zo snel
typen.

*Het geheugen is traag.* Je processor kan pas rekenen als hij de data heeft. Die
data legt een hele weg af: 

1. van je harde schijf (HDD; "secundair geheugen", permanente opslag),
2. via je werkgeheugen ("primair gebeugen"),
3. naar de processor. 

Die eerste twee zijn stukken trager dan je processor.

*Computers zijn meestal aan het wachten.* Jep. Dit is een direct gevolg van de
twee puntjes hierboven. Jij kan niet snel genoeg typen en je harde schijf kan
niet snel genoeg data doorsturen, dus je processor zit daar maar te
wachten[^cpu-wachten].

*Laptops willen vooral energie besparen.* Harder rekenen betekent meer energie
verbruiken. Van een laptop wil je dat hij vooral niet plat is na een uur dus je
computer zal automatisch je processor trager maken of als je er meerdere hebt,
die gewoon uit zetten. Mijn smartphone, bijvoorbeeld, heeft 8 cores maar 98% van
de tijd is er maar eentje aan het draaien aan 10% van zijn capaciteit. De kans
is dus groot dat je computer sneller gaat als hij in het stopcontact zit!



# Je processor is niet het belangrijkste

Als computers toch maar de hele tijd zijn aan het wachten, wat is dan het
verschil tussen een trage en een snelle processor? Wel, de snelle processor
kan...sneller wachten. Het verschil tussen 2.1 GHz en 2.9 GHz ga je niet voelen.
Een verdubbeling in cores (4-core vs. 2-core) zou wel eens iets kunnen doen,
maar dan nog zijn er andere factoren die een groter verschil maken.



# Het allerbelangrijkste onderdeel

Als je één ding onthoudt uit deze post, laat het dit zijn: **neem een computer
met een SSD**. Dat is je secundaire opslagruimte, je "harde schijf", waar je
gegevens op staan. Een SSD is een paar honderd keer sneller dan een gewone harde
schijf, wat je direct gaat voelen omdat je computer en alle programma's veel
sneller opstarten. (opstarten is basically een hele hoop bestandjes kopieren van
je harde schijf naar je werkgeheugen)

Het nadeel van een SSD is dat ze duurder zijn dan HDD's dus je zal wat minder
opslagruimte hebben. Als je zo veel ruimte nodig hebt, is het waarschijnlijk
niet belangrijk dat je *al* die bestanden *heel snel* kan openen, dus koop
gewoon nog wat goedkope externe opslagruimte. Dan is dat ook niet meteen
verdwenen als je een nieuwe laptop koopt.



# Koop om je frustraties weg te nemen

Twee vragen voor je:

- Waar let je op als je een laptop koopt?
- Waar liggen je frustraties met vorige laptops? (of die van vrienden)

Je antwoorden zouden ongeveer hettzelfde moeten zijn: als je een computer zoekt,
zoek dan eentje waar je niet meer dezelfde problemen mee zal hebben als de
vorige. Scharnieren gebarsten? Zoek een laptop met stevigere onderdelen
(slechte scharnieren vind je bij heel goedkope laptops). Programma's starten te
traag op? Neem een computer met een SSD. Scherm blinkt te veel in de zon? Zoek
een computer met een mat scherm. Da's gemakkelijk, nee?



# Bouwkwaliteit telt

Weet je, laptops zijn niet zo enorm veel sneller geworden over de afgelopen tien
jaar---zeker niet als je gewoon een beetje wil surfen en teksten typen. Probleem
is dat fabrikanten hun goedkope laptops doelbewust niet te stevig maken zodat je
binnen drie jaar een nieuwe nodig hebt (*planned obsolesence* heet dat).

Als student ga je niet lief zijn voor je laptop. Die gaat overal mee op stap, op
de fiets, op die kantelende tafeltjes in auditoria en in het park wanneer het
net begint te regenen. Daarom stel ik voor dat je van **bouwkwaliteit een
prioriteit maakt**.

Probeer dit eens als je in een laptopwinkel bent: zet je vinger op het midden
van het toetsenbord en duw naar beneden. Neem hem vast met je twee handen en
draai in de tegengestelde richting. Kraken of buigen zijn slechte tekens. Op die
manier schakel je al 80% van de computers uit.

De laptop waar ik dit op typ voldoet aan militaire specificaties (MIL-SPEC) en
is bestand tegen vallen, stof en vloeistof. (Jup, je kan er een glas over leeg
gieten. Laptop doesn't give a damn.) Zijn toetsenbord wordt beschouwd als één
van de beste op de markt. Als je de hele tijd typt op je computer, is het dan
niet belangrijk dat je een echt goed toetsenbord hebt?



# De cijfers

Ik zet even op een rijtje wat ik zou aanbevelen aan een student (dat is ook wat
ik voor mezelf zou zoeken, zelfs als programmeur heb ik niet veel meer nodig):

- Een SSD van 256 GB (128 GB gaat maar kan nipt zijn)
- 8 GB RAM

Dat is eigenlijk het belangrijkste! Daarnaast is het kwestie van de
bouwkwaliteit te controleren. Voelt het toetsenbord goed? Kraakt hij niet? Zijn
de scharnieren stevig genoeg om 10 000 keer open en dicht te gaan? (dat is 5
keer open en dicht elke dag voor 5 jaar)

Sommige mensen hebben wat meer nodig. Als je wil games spelen of 3D-werk moet
doen (ik denk aan architectuurstudenten), ga je een deftige GPU nodig hebben.
Maar jullie zijn *speciallekes* en niet het onderwerp van dit artikel :wink:



# Waar vind je die computers?

Met die cijfers zit je al heel snel aan 800 euro. Wil je weten hoe je die prijs
kan halveren? Wil je precies weten waar je die deals kan vinden? In ieder geval
niet in je lokale multimediawinkel.

Ik stuur je graag de antwoorden in je mailbox. Dan kan je lid worden van mijn
coole clubje mensen 



# ProTip: ga business

Als bedrijven laptops kopen voor hun medewerkers, hebben ze meestal een paar
specifieke noden:

- Heeft mat scherm
- Heeft goed toetsenbord
- Gaat jaren mee
- Is gemakkelijk te herstellen of te upgraden
- Heeft minder rommel op voorhand geinstalleerd
- Kost niet te veel

Zie je hoe dit een eigenschappen zijn waar we het zonet over hebben gehad?
Daarom raad ik je aan om te zeggen "school is ook business!" en die computers
uit te zoeken.



[^cpu-wachten]: Ik heb het hier natuurlijk over *het algemene geval*. Als je
    zwaar werk moet doen zoals programma's compileren, gigabytes aan data
    verwerken of vloeistofstromen moet berekenen, ga je wél een verschil merken
    tussen een snelle en een trage processor.
